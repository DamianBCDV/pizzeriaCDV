#Przepisy

## Przepis na przepyszną MARGHERITE

<img src = "img/pizza3.jpg" width = 300>

PIZZA MARGHERITA
Ciasto: Świeże drożdże ocieplić w temp. pokojowej. Drożdże wymieszać w kubku z ciepłą wodą, dodać cukier i 2 łyżeczki mąki. Odstawić na około 15 minut w ciepłe miejsce do wyrośnięcia.
Mąkę przesiać do miski, dodać sól, wymieszać. Stopniowo wlewać rozczyn drożdży jednocześnie delikatnie i powoli mieszając składniki drewnianą łyżką, zagarniając do środka kolejne partie mąki. Na koniec wlać oliwę i zacząć powoli łączyć składniki w jedną część. Uformować kulkę i wyrabiać ciasto przez około 15 minut (można mikserem z końcówką - hak). Przykryć ściereczką i odstawić do wyrośnięcia na około 1 i 1/2 godziny.
Sos pomidorowy: Pomidory z puszki zagotować w rondelku razem z oliwą, solą, pieprzem, oregano oraz cukrem. Zmiksować lub rozdrobnić widelcem a następnie gotować przez około 15 minut pod przykryciem.
Wyrośnięte ciasto podzielić na 3 części, każdą część rozpłaszczyć na dnie blaszki (tortownicy) posmarowanej oliwą, o średnicy około 23 cm. Odstawić na około 1/2 godziny do podrośnięcia w ciepłe miejsce bez przeciągów, pod przykryciem ze ściereczki. Nagrzać piekarnik do maksymalnej temperatury 250℃.
Podrośnięte ciasto na pizze posmarować sosem pomidorowym rysując okręgi (może pozostać około połowa sosu do wykorzystania innym razem). Posypać tartym serem. Włożyć pierwszą pizzę do piekarnika (lub dwie na raz na jednym poziomie piekarnika jeśli się zmieszczą). Blaszki z pizzą stawiać na kratkę piekarnika ustawioną w środkowej jego części.
Piec przez około 9 - 10 minut, aż boki pizzy lekko się zarumienią a spód będzie upieczony i chrupiący. Wyjąć pizzę z piekarnika i posypać listkami bazylii.
WSKAZÓWKI
Aby ser na pizzy był miękki i ciągnący można piec pizzę posypując połową sera, resztę dać pod koniec pieczenia.
Jeśli dajemy na pizzę szynkę - przykrywamy nią ser na pizzy i pieczemy jak w przepisie - dając ser na samym początku, na koniec już go nie dodając.
